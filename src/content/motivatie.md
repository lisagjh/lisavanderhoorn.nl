## Korte versie:

### Waarom wil je bij ons werken?

Omdat ik wil werken in een team van developers, waar ruimte en vooral begeleiding is om te groeien. Het spreekt mij erg aan dat jullie de nadruk leggen op creativiteit en community. Verder wil ik graag bijdragen aan vette projecten met een doel.

De vacature spreekt mij heel erg aan, en ik denk oprecht dat ik goed binnen het team zou passen en een echte bijdrage kan leveren.

---

## Lange versie:


Beste Team Lifely,

Na het lezen van jullie vacature op LinkedIn was ik meteen enthousiast: de focus op het bouwen van websites met een doel en met creativiteit, en samenwerken met en leren van andere developers spreekt mij heel erg. Graag solliciteer ik voor de rol van Junior Frontend Developer.

Mijn naam is Lisa van der Hoorn, ik ben 23 jaar en woonachtig in Hoofddorp. Komende week studeer ik af van de opleiding Frontend Design en Development aan de Hogeschool van Amsterdam, en ben ik klaar voor een volgend avontuur. In mijn vrije tijd waan ik me graag in een andere wereld in de vorm van een boek, film, serie of een videogame, ben ik aan het sporten of genieten de natuur.

Tijdens mijn opleiding en stage heb ik van alles geleerd over het web en frontend development. Ik beschik over veel kennis over semantische HTML, CSS en JavaScript, en heb gewerkt met moderne frameworks zoals Svelte, Astro, en React. Momenteel ben ik mij aan het verdiepen in TypeScript en P5js.
Daarnaast ben ik veel bezig met digitale toegankelijkheid, performance en progressive enhancement, en bouw ik altijd met de eindgebruiker in gedachte. Ook zorg ik dat ik clean code schrijf, mijn werk test, de resultaten verwerk en de aandachtspunten aanpak.

Tijdens het coderen gebruik ik AI-tools zoals Windsurf in VSCode, ChatGPT of Claude om bijvoorbeeld meer grip te krijgen op een bestaande codebase of om er achter te komen of er een betere of makkelijkere oplossing is.

Ik kan goed zelfstandig werken, maar vind samenwerken toch echt een stuk leuker. Dit mis ik momenteel ook het meest tijdens mijn stage, ondanks het aanbod om te blijven. Ik merk dat ik de behoefte heb om met andere collega's idee√´n uit te wisselen, te sparren over de beste oplossing, en om gewoon te nerden over de nieuwste CSS features. Daarnaast wil ik mij ook graag blijven ontwikkelen en wil ik blijven leren, van en met anderen. Dit is ook wat mij heel erg aanspreekt aan deze vacature; de focus op groei en ontwikkeling. Niet alleen die van de medewerkers, maar ook als bedrijf gaan jullie mee met de vorderingen van het web.

Op mijn website vind je een aantal projecten waar ik aan heb gewerkt, maar lang niet alles!

Ik wil jullie alvast bedanken voor het lezen en overwegen van mijn sollicitatie. Het lijkt mij erg leuk om tijdens een persoonlijk gesprek meer van mijn werk te laten zien en mijn motivatie verder toe te lichten.

Met vriendelijke groeten,

Lisa van der Hoorn

üåê https://lisavanderhoorn.nl/
‚òéÔ∏è 06-81 81 77 77
